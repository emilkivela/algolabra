# Viikkoraportti 2

Olen tällä viikolla tutkinut lisää miten kasvojentunnistus onnistuu käytännöllisesti ominaiskasvojen avulla, selvittänyt miten voin laskea ominaisarvot ja -vektorit matriisistani Pythonilla sekä edistänyt ohjelman toimintaa. Aloitin myös yksikkötestien kirjoittamisen, mutta niitä on vasta vain muutama.

Sain tällä viikolla ohjelman pääytimen toimimaan. Tällä hetkellä ohjelma tunnistaa antamistani 10:stä syötekuvasta oikein 9.  

Opin syvemmin miten kasvojentunnistus käyttämälläni menetelmällä toimii ja matemaattisia käsitteitä kutne power iteration-algoritmin, Rayleighin osamäärän ja Hotellingin deflaation.

Ongelmia tällä viikolla tuotti eritoten ominaisarvojen ja -vektorien laskeminen supistetusta kovarianssimatriisistani. Tämä johtui pääasiassa siitä, että tavat miten olin laskenut ne miten olin tehnyt pääkomponenttianalyysin aiemmilla matematiikan kursseillani ei olleet soveliaita käyttötarkoitukseeni, missä minun piti löytää ne isosta (390 x 390) matriisista laskennallisesti. Käytin paljon aikaa erilaisten menetelmien etsimiseen ja tutkimiseen, ja päädyin käyttämään power iteration-algoritmia Hotellingin deflaation kanssa.

Tulevilla viikoilla rakennan ohjelmalle käyttöliittymän ja kirjoitan enemmän ja kattavampia testejä sekä mahdollisesti refaktoroin olemassa olevaa koodia. 

Käytin harjoitustyöhön tällä viikolla 15 tuntia.

